<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
<style type="text/css">
body {
	background-color: #CF6;
}
</style>
</head>

<body>
<h1>ท่าพื้นฐาน</h1>
<p><strong>1.การเลี้ยงลูก</strong> ถือว่าเป็นทักษะแรกที่นักบาสต้องฝึก จะบอกว่าเป็นสกิลที่<strong>สำคัญที่สุด</strong>ก็ได้ เพราะบนสนามบาส เราไม่สามารถอุ้มลูกวิ่งไปเฉย ๆ ได้ นักบาสจึงมีแต่ต้องวิ่งไปพร้อม ๆ กับการเลี้ยงลูกเท่านั้น <strong>การเลี้ยงลูกจึงเป็นวิธีที่ง่ายที่สุด ที่นักบาสจะพาตัวเองไปยังจุดที่ต้องการแล้วทำคะแนน</strong></p>
<p>ในขณะที่คุณกำลังฝ่าฝ่ายตรงข้ามไปยังแป้นบาส ป้องกันลูกจากคนที่จะเข้ามาแย่ง หรือคอยหาจังหวะส่งลูกให้เพื่อนร่วมทีม ก็ล้วนแต่เป็นเวลาที่คุณต้องเลี้ยงลูกอยู่ทั้งนั้น การเลี้ยงลูกให้ชินมือจึงเป็นทักษะและท่าพื้นฐานที่สำคัญมากจริง ๆ</p>
<p>แน่นอนว่า ในขั้น Advance แล้ว การเลี้ยงลูกมีลีลาท่าทางอีกมากมายที่นักบาสมือโปรใช้กันจนคล่อง <strong>แต่สำหรับนักบาสมือใหม่ เราอยากให้ลองฝึกพื้นฐานการเลี้ยงลูก อย่างพวกการตั้งท่า หรือวิธีจับลูก</strong>ให้ถูกก่อน แล้วจึงค่อยขยับไปสเต็ปต่อไป</p>
<p><strong>เทคนิคการฝึกเลี้ยงลูกบาส สำหรับนักบาสมือใหม่</strong></p>
<p>– <strong>อย่าใช้ฝ่ามือในการจับลูกบาส</strong> <strong>แต่ให้ใช้ปลายนิ้วแทน</strong> ระหว่างลูกบาสกับมือ ควรจะมีช่องว่างอยู่ การจับด้วยปลายนิ้ว กางมือออกอย่างพอประมาณ จะช่วยให้นักบาสคุมลูกได้กระชับมากขึ้น<br />
  – ในขั้นตอนแรกอาจจะ<strong>เริ่มจากการฝึกเลี้ยงลูกอยู่กับที่</strong> (Pound dribbles)<br />
  – พยายาม<strong>ฝึกเลี้ยงลูกให้ชำนาญทั้งสองมือ</strong> แม้ว่าคุณจะถนัดขวา แต่มือซ้ายก็ต้องเลี้ยงลูกได้นะ<br />
  – ถ้าฝึกเลี้ยงลูกจนพอได้ระดับหนึ่งแล้ว ให้<strong>ลองมองหาเทคนิคการเลี้ยงลูกให้เร็วขึ้น</strong>แทน เพราะมันจะช่วยเพิ่มโอกาสรุกและรับได้มากทีเดียว<br />
  – <strong>ฝึกเองบ่อย ๆ</strong> ข้อดีของการฝึกเลี้ยงลูกคือ คุณสามารถฝึกเองคนเดียวได้ แล้วถ้าจับทางได้เมื่อไร การฝึกก็จะเห็นผลได้อย่างชัดเจน แม้จะฝึกในระยะเวลาสั้น ๆ</p>
<p>2.ไม่ต่างจากการเลี้ยงลูก <strong>&lsquo;การชู๊ต&rsquo;</strong> เป็นทักษะที่สามารถฝึกเองคนเดียวได้ แต่ถ้าคุณมีปัญหาอย่างพวก ฟอร์มการชู๊ตไม่ดี การมีคนคอยช่วยดูอยู่ข้าง ๆ ก็อาจจะดีกว่า ดังนั้น ในการฝึกชู๊ตลูก จึงเป็นการดีกว่าที่จะ<strong>ศึกษาเรื่องพื้นฐาน ท่าทางการยืน หรือองศาศอกให้เข้าใจก่อน</strong> แล้วจึงค่อยเอากลับมาฝึกเองคนเดียว</p>
<p><strong>เทคนิคการฝึกชู๊ตลูกบาส สำหรับนักบาสมือใหม่</strong></p>
<p>– การชู๊ตลูกที่ดี ควร<strong>ใช้แรงส่งจากขาช่วย</strong> โดยอาจจะงอเข่าเล็กน้อย แล้วส่งแรงไปที่ข้อมือเพื่อชู๊ต<br />
  – <strong>ถ้าคุณกำลังฝึกชู๊ตมือเดียว ให้พยายามเก็บข้อศอกให้ชิดลำตัวไว้</strong> พอยกแขนจะชู๊ต ลำแขนจะตั้งตรง ช่วยให้เล็งลูกได้แม่นขึ้น การยืดแขนให้สุดมือ ก็ช่วยเรื่องแรงส่งได้ดี แถมยังทำให้ชู๊ตสูงขึ้นด้วย<br />
  – ถ้าถนัดชู๊ตสองมือ ก็ไม่ต้องห่วงเรื่องศอกมากนัก เพราะการชู๊ตด้วยสองมือจะทำให้เล็งง่ายขึ้นอยู่แล้ว<br />
  – ในการชู๊ตแบบมือเดียว ให้<strong>ใช้อีกมือช่วยประคองเบา ๆ</strong> (เผื่อว่ามือสั่น หรือมือยังไม่นิ่งพอ) และออกแรงชู๊ตด้วยการสะบัดข้อมือ ไม่ใช่เหวี่ยงทั้งแขน<br />
  – <strong>การตั้งท่าให้บาลานซ์เป็นเรื่องสำคัญ</strong> ถ้าคุณถนัดชู๊ตมือขวา ตอนฟอร์มท่าชู๊ตให้ก้าวเท้าขวาออกมาด้านหน้าเล็กน้อย กางขาประมาณความกว้างไหล่ ฟอร์มประมาณนี้จะค่อนข้างสมดุลสำหรับการชู๊ต</p>
<p>3.ในทั้งสามท่าพื้นฐานนี้ <strong>&lsquo;การส่งลูก&rsquo;</strong> ถือว่ามีความท้าทายที่สุด เพราะเป็นทักษะที่ต้อง<strong>อาศัยทั้งพลังกายและความคิด ต้องรู้ใจเพื่อนร่วมทีม วิเคราะห์สถานการณ์ได้แม่นยำ แถมยังต้องส่งให้ทันจังหวะดี ๆ ภายใต้ความกดดันอีก!</strong> ถือว่าเป็นท่าพื้นฐาน ที่ขนาดผู้เล่นมือโปรบางคน ก็ยังไม่โปรในสกิลการส่งลูกเลยล่ะ</p>
<p><strong>เทคนิคการฝึกส่งลูกบาส สำหรับนักบาสมือใหม่</strong></p>
<p>– ผู้เล่นมือใหม่อาจจะเริ่มจากการ<strong>ศึกษาระยะห่างที่เหมาะสมของตัวเองกับทีม</strong> การส่งลูกให้เพื่อนร่วมทีมที่อยู่ใกล้เกินไป อาจทำให้อีกฝ่ายรับได้ไม่ถนัดนัก หรือถ้าโชคร้ายก็อาจจะบาดเจ็บได้เลย ในทางกลับกัน ถ้าส่งลูกให้เพื่อนในระยะที่ไกลเกินไป ก็อาจจะทำให้ลูกถูกแย่งไประหว่างทางได้<br />
  – ใน<strong>บางครั้ง การส่งลูกแบบเรียบง่ายก็ได้ผลดี</strong> ไม่จำเป็นต้องใช้เทคนิคลีลามากมายตลอดเวลา ถ้าจังหวะโอเค ก็เหวี่ยงบอลไปเลย!<br />
  – <strong>พยายามมองให้ทั่วสนาม แล้ววิเคราะห์สถานการณ์ไปด้วย</strong> เพื่อหาจังหวะดี ๆ ในการทำคะแนน</p>
</body>
</html>
